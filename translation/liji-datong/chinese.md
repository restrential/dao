# 禮運大同篇 — 原文

**出處：** 禮記·禮運第九（《禮記》，儒家經典）
**拼音：** Lǐ Yùn Dà Tóng Piān
**參考：** [孔教學院](https://www.confucianacademy.com/load.php?link_id=27616)

---

大道之行也，天下為公。選賢與能，講信修睦。故人不獨親其親，不獨子其子；使老有所終，壯有所用，幼有所長，矜、寡、孤、獨、廢疾者，皆有所養；男有分，女有歸。貨，惡其棄於地也，不必藏於己；力，惡其不出於身也，不必為己。是故謀閉而不興，盜竊亂賊而不作，故外戶而不閉，是謂「大同」。
